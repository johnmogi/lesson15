שיעורי בית
•	כל תרגיל בפרויקט נפרד )תיקיה נפרדת עם קבצי html,js-העזרו בשיעורי הבית הקודמים , תרגילים בכיתה ) .



1.	צרו דף HTML המבקש מהמשתמש שם מלא ע"י תיבת input אחד. הוסיפו לחצן שבלחיצה עליו מציג ב-alert את השם המלא (בשדה הטקסט). הוסיפו ולידציה (בדיקת תקינות בעזרת פונקציה) ב-JavaScript כך שאם המשתמש לא הכניס דבר לתיבת הטקסט – מוצגת הודעת שגיאה ותיבת הטקסט נצבעת באדום, ובמצב כזה לא מוצג ה-alert המציג את השם המלא. יש להציג את השם המלא (בעזרת alert) רק אם הוא אכן הוכנס לתיבה. (רמז:שימוש באירועים onchange,onclick)

2.	צרו דף HTML המבקש מהמשתמש שם משתמש וסיסמה ע"י שתי תיבות input. הוסיפו לחצן ופיסקה (אלמנט p). בלחיצה על הלחצן בידקו האם שם המשתמש שווה ל-"ABCD" והסיסמה שווה ל-"Cool". אם זה נכון – הציגו הודעה בפיסקה (שנו את תוכן הפסקה עצמה): "Welcome" אם זה שגוי – הציגו הודעה בפיסקה: "Incorrect Username or Password". אם אחד מהפרטים חסר – הציגו הודעת שגיאה ע"י alert וציבעו את התיבה החסרה באדום. במצב כזה (שאחד הנתונים חסר) – אין להציג דבר בפיסקה. (רמז:שימוש באירועים onchange,onclick)

3.	צרו דף HTML המבקש מהמשתמש שם פרטי, שם משפחה וכתובת. את השם הפרטי יש לקלוט ע"י תיבת input אחת, את שם המשפחה יש לקלוט ע"י תיבת input שנייה ואת הכתובת יש לקלוט ע"י תיבת textarea. הוסיפו לחצן ופיסקה. בלחיצה על הלחצן הציגו את הפרטים (שם פרטי, שם משפחה וכתובת) בתוך הפיסקה. הוסיפו ולידציה כך שאם אחד מהפרטים חסר – יש להציג הודעת שגיאה + לצבוע את התיבה החסרה באדום, ולא להציג את הפרטים בפיסקה. 				(רמז:שימוש באירועים onchange,onclick)

4.	צרו דף HTML המבקש מהמשתמש אורך length – על ידי תיבת input (יש לבדוק שמדובר במספר חיובי ושלם,אחרת הציגו הודעת שגיאה) ולחצן ואלמנט div נוסף (מתחת ללחצן) כאשר תלחצו על הלחצן (במידה ומדובר במספר חיובי ושלם בתיבת הטקסט) צרו וקראו (בעזרת אירוע) לפונקציה המקבלת לסוגריים מספר length (הערך מתיבת הinput) ומציגה משולש כוכביות בגודל length. אם לדוגמה קיבלה 4, עליה להציג:  	(רמז:שימוש באירועים onchange,onclick)
* 
* *
* * *
* * * *
5.	צרו ב-HTML לחצן, שבלחיצה עליו מציג על המסך מלבן כוכביות ריק במימדים רנדומליים (5 עד 20 כולל קצוות). עליכם לחלק את הקוד לפונקציות מתאימות. (רמז:שימוש באירועים onclick)

6.	מתקדם :צרו ב-HTML שני לחצנים. בלחיצה על הלחצן הראשון עליכם לקלוט מהמשתמש ( ע״י prompt) מספר n ולהציג n ריבועים מלאים בכוכביות, בעלי מימדים רנדומליים (בין 5 ל-20 כולל קצוות). בלחיצה על הלחצן השני עליכם לקלוט מהמשתמש מספר n ולהציג n משולשים מלאים בכוכביות בעלי מימדים רנדומליים (בין 5 ל-20 כולל קצוות). חלקו את הקוד לפונקציות מתאימות.



בהצלחה 
